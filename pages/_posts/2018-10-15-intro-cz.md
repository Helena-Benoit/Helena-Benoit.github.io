---
layout: post
title:  "O nás"
date:   2018-10-15
excerpt: "Pro ty, co chtějí o nás vědět víc."
cz: true
comments: false
feature: "/assets/img/us/us5.jpg"
---

(napsala Helena)

Ahoj,

už tomu tak bude, že Benoit a já se budeme brát! A to proto, že se máme rádi, ne protože Benoit chce získat žádané a cenné české občanství, které by mu dopomohlo prosadit velké změny v chodu naší země během příštích prezidentských voleb.

Pokud chcete vědět jak jsme se poznali, tak vězte, že náš příběh je bez velkých zvratů, pokud se nepočítá časté cestování, stěhování se do dvou různých zemí a samozřejmně organizování svatby s rodinou na dvou různých kontinentech. Jak to tedy začalo? Potkali jsme se v srpnu 2015, když jsem začala magisterské studium na McGill University v Montrealu a Benoit a já jsme začali obývat společnou kancelář. Slovo dalo slovo a naše první rande se konalo během úplného zatmění měsíce vMontrealu 27. září 2015. 

O našem životním stylu vypovídá i náš první společný výlet na hory do USA, kde jsme málem umrzli. Velice jednoduchý úkol vylézt na horu a zpět se změnil v rychlý sestup když se znenadání přihnala sněhová vychřice. V silném větru se nedalo na otevřených pláních stát a zima se dostala i pod Benoitovu kanadskou kůži. Naštěstí jsme se vrátili na parkoviště bez omrzlin a dokonce jsme zvládli pořídit i první společnou fotografii. Od té doby si bereme na výlety vždy o trochu víc oblečení než je potřeba.  

<figure><img src="/assets/img/posts/can1.jpg">
<figcaption>Mt. Kathadin nebo kam až jsme se dostali než jsme se otočili a začali ledový sestup zpět k autu.</figcaption>
</figure>

Od té doby děláme různé aktivity při kterých nám naštěstí prsty nemrznou. Hodně cestujeme a hodně se stěhujeme. Teď zrovna bydlíme ve Francii na hranicích se Švýcarskem u Ženevy. Ale vzhledem k tomu, že nikdo z našich rodin tady nebydlí, tak jsme se rozhodli udělat svatbu v Čechách aby alespoň jedna rodina nemusela cestovat do jiné země.

Díky za čtení a doufáme, že se uvidíme na svatbě! :)


<figure><img src="/assets/img/posts/can2.jpg">
<figcaption>Na kánoi v Kanadě.</figcaption>
</figure>